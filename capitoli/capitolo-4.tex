% !TEX encoding = UTF-8
% !TEX TS-program = pdflatex
% !TEX root = ../tesi.tex

%**************************************************************
\chapter{Valutazione retrospettiva}
\label{cap:valutazione-retrospettiva}
%**************************************************************

\section{Soddisfacimento degli obiettivi}
Prima dell'inizio dell'attività di stage, io e il mio tutor abbiamo redatto il Piano di Lavoro. All'interno di esso, oltre ad una sintesi dell'organizzazione del tirocinio e ad una serie di ulteriori informazioni, abbiamo fissato anche gli obiettivi obbligatori e desiderabili che avrei dovuto raggiungere nell'arco delle 320 ore di stage, visibili in \hyperref[obiettivi_stage]{questa} tabella.\\
Gli obiettivi desiderabili che abbiamo fissato erano tutti degli incrementi rispetto a quelli obbligatori. In questo modo mi sarei potuto concentrare su quelli più importanti per primi e solo in seguito, una volta finiti, approfondire gli altri.\\ 
Sono riuscito a raggiungere tutti gli obiettivi obbligatori e parzialmente quelli desiderabili. Di quest'ultimi, infatti ho solo in parte soddisfatto il seguente:
\begin{itemize}
	\item Sviluppo di un'applicazione Java EE \textit{3-tier}, composta da un'interfaccia grafica HTML5/Angular in grado di visualizzare i dati dei risultati in modalità grafica e un Web Service RESTful per la presentazione dei dati in formato JSON recuperati con Hive/Impala.
\end{itemize}
Questo perchè, come precedentemente già descritto, l'amministratore di sistema dell'azienda non ha potuto configurare le \gls{Java JDBC} in tempo per il mio utilizzo e, quindi, ho recuperato i dati ricavati dall'\hyperref[dataset]{elaborazione del dataset} da tabelle \gls{CSV} salvate sulla macchina locale invece che sul \gls{cluster} e poi recuperate utilizzando Hive o Impala. Inoltre, ho raggiunto le specifiche richieste dal rimanente obiettivo. \\
Il tempo guadagnato dalla mancanza della necessità di implementare le connessioni del sistema con il \gls{cluster}, è stato impiegato per ottimizzare il prodotto, soprattutto per la visualizzazione dei risultati mediante gli script Angular sviluppati.

\section{Conoscenze acquisite}
Le conoscenze che sento di aver aggiunto o ampliato rispetto al bagaglio formativo in mio possesso prima dell'inizio dello stage sono molteplici. Esse sono riassunte di seguito.

\paragraph{Lavoro individuale}
Durante la maggior parte dell'attività di stage, visti suoi obiettivi di studio di nuove tecnologie, analisi e progettazione, ho dovuto lavorare da solo. Questo aspetto non mi è nuovo, ma applicarlo in un ambiente lavorativo comune mi ha fatto raggiungere un grado di autonomia maggiore, rendendomi contemporaneamente consapevole di quanto sia importante confrontarsi con gli altri durante queste attività. \\
In particolare, nei momenti di confronto con il resto del personale aziendale, ho notato come, alcune volte, io non abbia tenuto in considerazione certi aspetti secondari di sviluppo, ma mi sia concentrato inizialmente sulla mia idea. Questo aspetto, se sottovalutato e non tenuto sotto controllo, mi avrebbe potuto fare perdere tempo inutilmente in fasi avanzate del progetto.\\
Tale esperienza mi ha portato dunque a rivedere il mio stile di lavoro, tipicamente molto autonomo, imparando ad interagire con le altre personalità aziendali e a confrontarmi con esse. Oltre a questo, mi ha permesso di capire quanto siano importanti le opinioni ed i pareri di tutte le persone che partecipano ad un progetto e quanto, confrontandosi nei momenti di necessità, sia possibile raggiungere in tempi più rapidi ad una soluzione. \\
Tale insegnamento porterà sicuramente a cambiare il mio modo di interagire anche con i miei futuri colleghi universitari durante lo svolgimento di progetti, sia all'interno dei corsi universitari che al di fuori di essi.

\paragraph{Big Data}
Grazie a questo stage ho potuto constatare con i miei occhi come vengano mantenuti in persistenza ed analizzati grandi quantità di dati che possono portare benefici, sia per i privati come aziende, sia per il pubblico come risorse da utilizzare per lo sviluppo sociale. \\
Entrare in contatto con realtà che si occupano di questo lavoro ed alle modalità con cui questo viene realizzato, mi ha permesso di focalizzare la mia attenzione all'importanza che azioni che compiamo tutti i giorni, anche inconsapevolmente, sui nostri dispositivi, possano creare una ricchezza enorme, di cui prima ero a conoscenza ma riuscivo a vedere con occhi critici. \\
Avere quindi la possibilità di studiare gli strumenti del mondo \textit{big data} e lavorare con essi, mi ha permesso di comprendere meglio i processi che avvengono dalla creazione del dato fino alla sua elaborazione e, anche se non oggetto di questo stage, alla sua analisi finale per produrre un risultato oggettivo su cui basare importanti strategie aziendali.

\paragraph{Tecnologie}
Durante questo periodo di tirocinio, ho avuto la possibilità di approcciarmi a tecnologie per me nuove, sia inerenti allo sviluppo software (Java EE ed Angular), sia per quanto riguarda il mondo \textit{big data} (Hadoop ed i suoi tool). \\
Ho avuto come riferimento in azienda, oltre che al tutor, alcuni sviluppatori e analisti a cui rivolgermi per dubbi o problemi. In questo modo ho potuto apprendere, confrontandomi direttamente con loro, le \textit{best practies} da utilizzare.

\paragraph{Presentazioni ed esposizione verbale}
Il confronto continuo con i tutor aziendali e il personale che mi circondava, mi ha permesso di farmi maturare nella produzione ed esposizione verbale dei risultati da me prodotti. Ho infatti compreso quanto risulti utile esporre ad altre persone i propri dubbi ed il lavoro svolto, in quanto ho maturato uno spirito più critico verso ciò che facevo, sia in termini di attività svolte che di risultati finali.

\newpage
\paragraph{L'azienda}
Durante il periodo in azienda ho avuto l'occasione di vedere più da vicino come sia strutturata una realtà simile ed il suo funzionamento interno in termini di processi aziendali. \\
Ho realizzato l'importanza della suddivisione e la distinzione dei compiti fra i vari componenti aziendali, nonostante sia fondamentale la comunicazione ed il contatto fra i vari ruoli per avere un confronto critico imparziale.

\section{Valutazione personale}
Non avendo esperienze lavorative rilevanti maturate, se non per progetti individuali o effettuati durante il periodo precedente l'università, visto che in questi tre anni ho preferito concentrami sugli studi ed avere la possibilità di frequentare le lezioni dei corsi universitari, durante questo stage ho avuto modo di farmi una prima opinione sul gap formativo che sussiste fra università e lavoro. \\ 
Ritengo che l'università sia il luogo migliore per poter apprendere le basi di ciò che poi si dovrà applicare alla vita lavorativa, oltre che un'occasione unica per confrontarsi con colleghi e persone più esperte riguardo argomenti di interesse, per maturare e sviluppare abilità per risolvere i problemi in modo differente da quanto solitamente fatto. \\ 
Dopo la scuola secondaria di secondo grado ho scelto di proseguire gli studi iscrivendomi al corso universitario di Informatica per avere una migliore preparazione prima di entrare nel mondo del lavoro. \\
Durante i primi anni, ho trovato molti corsi non molto stimolanti, soprattutto perchè non riuscivo ad applicare i concetti studiati ad un vero e proprio ambito lavorativo che catturasse veramente la mia attenzione. \\ 
Quest'ultimo anno però, fortunatamente, ho rivalutato la mia opinione. Ho potuto apprezzare questo corso di laurea e sviluppare conoscenze utili che mi interessassero veramente, così da poter capire su quali argomenti volessi concentrarmi. \\
Durante quest'ultimo anno il carico di lavoro si è distinto notevolmente rispetto ai primi due: ci sono un paio di progetti di gruppo che impegnano per un numero di ore non indifferente, che porta ad assumersi responsabilità molto differenti da quanto sperimentato prima. Non esiste, quindi, un avvicinamento graduale a questi impegni e, oltre a ciò, gli strumenti ed i concetti affrontati sono molteplici e concentrati in un periodo di tempo limitato e quindi all'inizio si possono riscontrare delle difficoltà. \\
Ritengo che potrebbe essere utile introdurre queste conoscenze gradualmente insieme alla semplice programmazione fine a sè stessa, così che venga naturale svolgere alcuna attività, come il versionamento del codice o i processi di supporto ad un progetto, al momento dello sviluppo di progetti più complessi. \\\\
\noindent Per quanto riguarda la mia personale opinione su questa esperienza di stage, posso dire che mi ritengo del in buona parte soddisfatto di quanto fatto. Se infatti da una parte ho prodotto pienamente quanto richiesto dall'azienda, che si è dimostrata soddisfatta, dall'altra devo ammettere che, seppur molto interessanti, gli argomenti trattati sono stati leggermente slegati dagli insegnamenti affrontati durante il percorso di studio. Personalmente, ho tratto molto aiuto dall'insegnamento "\textit{Data Mining}" per il percorso di stage per comprendere meglio l'obiettivo finale e l'argomento in generale. Questo corso, però, non fa parte della laurea triennale, ma bensì della magistrale che ho inserito fra gli insegnamenti opzionali del terzo anno, e quindi un altro studente potrebbe non avere queste conoscenze che fortunatamente ho avuto la possibilità di acquisire precedentemente allo stage. Ritengo inoltre che un progetto più complesso, contenente anche lo sviluppo di un modello statistico per i dati elaborati, possa rendere più completa l'esperienza di tirocinio e dare più soddisfazioni allo studente. Questa, però, essendo un'attività impegnativa, richiederebbe molte più ore di quante richieste per lo stage curricolare e quindi non sarebbe indicata come esperienza al termine della laurea triennale. \\
Tutto sommato, comunque, ritengo di aver acquisito durante questo percorso delle conoscenze molto utili e complete per affrontare nuovamente, con più esperienza, altri problemi similari a quello svolto in modo più maturo e con una visione differente rispetto a quanto avrei fatto in precedenza.